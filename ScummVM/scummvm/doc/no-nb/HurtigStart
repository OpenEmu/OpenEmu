Dette dokumentet er en delvis oversettelse av den engelske README-filen.
Originaldokumentet har vesentlig mer informasjon, så dersom du ikke finner
det du leter etter her, og forstår litt engelsk, kan du prøve å lete videre
i den engelske README-filen.

For mer informasjon, kompatibilitetslister, donasjonsdetaljer, nyeste versjon
av ScummVM, fremdriftsoversikt med mer, besøk ScummVMs hjemmeside på:
http://www.scummvm.org/

Innholdsfortegnelse:
-------------------
1.0) Introduksjon
 * 1.1 Om ScummVM
 * 1.2 Hurtigstart
2.0) Kontaktinfo
 * 2.1 Rapportering av Bugs

1.0) Introduksjon:
---- -------------

1.1) Om ScummVM:
---- --------------
ScummVM er et program som lar deg kjøre visse klassiske grafiske
pek-og-klikk eventyrspill hvis du har datafilene til disse fra før.
Den interessante detaljen er at ScummVM bare erstatter programfilene
som kom med spillet, slik at du kan spille spillene på systemer de
aldri ble designet for i grunnlaget.

Opprinnelig var ScummVM bare designet for å kjøre LucasArts sine SCUMM-
spill, slik som Maniac Mansion, Monkey Island, Day of The Tentacle eller
Sam and Max. SCUMM står for «Script Creation Utility for Maniac Mansion»,
(Skriptproduksjonsverktøy for Maniac Mansion), som var det første spillet
LucasArts designet for dette systemet. I nyere tid har det da også døpt
ScummVM (der 'VM' betyr Virtuell Maskin).

Over tid har det blitt lagt til støtte for flere ikke-SCUMM-spill, så
ScummVM støtter nå også mange av Sierras AGI og SCI-spill (slik som
King's Quest 1-6, Space Quest 1-5, ...), Discworld 1 og 2, Simon the
Sorcerer 1 og 2, Beneath A Steel Sky, Lure of the Temptress, Broken
Sword I og II, Flight of the Amazon Queen, Gobliiins 1-3, The Legend of
Kyrandia-serien, mange av Humongous Entertainment sine SCUMM-spill for
barn (inkludert Freddi Fish-, og Putt Putt-spillene) mfl. Du finner
en utfyllende liste med detaljer rundt hvilke eventyrspill som støttes,
og hvor godt de støttes på kompatibilitets-siden. ScummVM forbedres
stadig, så det kan lønne seg å kikke innom med jevne mellomrom.

Blant systemene som spillene nå kan spilles på, finner vi vanlige
stasjonære datamaskiner (med Windows, Linux, Mac OS X, etc), spillkonsoller
(Dreamcast, Nintendo DS & Wii, PS2, PSP, ...), smarttelefoner (Android,
iPhone, PocketPC, Symbian ...) mfl.

På nåværende tidspunkt er ScummVM fortsatt under kraftig utvikling. Så
være obs på at selv om vi forsøker å sikre oss at de fleste spillene kan
fullføres uten større feil og mangler, kan det forekomme at spill krasjer,
og vi gir ingen garanti for at ting fungerer. Når det er sagt, så har
enkelte av spillene vært støttet i lang tid, og bør fungere finfint med
enhver ny «stable»-versjon av ScummVM. Du kan finne en pekepinn på hvor
godt hvert enkelt spill fungerer ved å se på kompatibilitetssiden vår.
Faktisk, hvis man ser litt rundtom på nettet, vil man oppdage at ScummVM
brukes kommersielt for å relansere noen av de støttede spillene på moderne
platformer. Dette viser at flere firma er fornøyd med kvaliteten på
programmet, og hvor godt det kjører enkelte av spillene.

Hvis du liker ScummVM, doner gjerne ved å bruke PayPal-knappen på hjemme-
siden vår. Dette hjelper oss til å kunne kjøpe verktøyene vi trenger for
å utvikle ScummVM enklere og mer effektivt. Hvis du ikke kan donere, hjelp
gjerne ved å sende inn en patch.

1.2) Hurtigstart:
---- ------------
VIKTIG: Denne korte gaiden antar at du bruker ScumMVM på bokmål. Som standard
bruker ScummVM samme språk som operativsystemet ditt. Hvis du foretrekker å
bruker ScummVM på engelsk, vil du muligens også foretrekke å følge gaiden
i den engelske README-filen.

For de rastløse; en enkel femstegs-gaid til å få ScummVM opp og kjøre:

1. Last ned ScummVM fra <http://www.scummvm.org/downloads.php> og installer.

2. Lag en mappe på harddisken din, og kopier spill-datafilene fra original-
mediene til denne mappen. Gjenta dette for alle spillene du ønsker å spille.
(Det er en fordel om du bruker en adskilt mappe for hvert spill)

3. Start ScummVM.

Dersom ScummVM starter på engelsk istedenfor på bokmål, gjør følgende
for å endre språk:
- Klikk på «Options».
- Klikk på den høyre pilen i fanelinjen og velg fanen «Misc».
- Velg «Norsk (bokmål)» i «GUI Language» boksen, og klikk OK. 
- Godkjenn meldingen som dukker opp, og klikk på «Quit» for å avslutte
ScummVM, start så programmet på nytt.

Velg «Legg til spill», velg mappen som inneholder spillfilene (ikke
prøv å velge datafilene direkte!) og klikk «Velg».

4. Det skal nå dukke opp en dialog som lar deg konfigurere forskjellige
instillinger om det er ønskelig (det fungerer som oftest helt fint å
la standardinstillingene være). Godkjenn denne dialogen.

5. Velg spillet du vil spille i lista, og klikk 'Start'.

ScummVM husker spillene du har lagt til. Så om du lukker ScummVM, vil
listen over spill du har lagt til tidligere fortsatt være der. Derfor
kan du ved senere anledninger gå direkte til steg 5, med mindre du vil
legge til flere spill.

Tips: Om du vil legge til flere spill samtidig, prøv å holde shift-
tasten nede mens du klikker på «Legg til spill» da vil teksten der
forandre seg til «Legg til flere» og om du klikker på den, får du også
samme spørsmål om å velge en mappe, men nå vil ScummVM lete gjennom
alle undermapper etter støttede spill.

2.0) Kontaktinfo:
---- ------------
Den enkleste måten å komme i kontakt med ScummVM-teamet på er ved å
sende inn en bug-rapport, eller ved å bruke forumet du finner på
http://forums.scummvm.org . Du kan også bli med og delta på epost-
listen scummvm-devel , eller chatte med oss på IRC (#scummvm på 
irc.freenode.net) Vær så snill å ikke spør oss om å legge til støtte
for et ustøttet spill -- les FAQen på hjemmesiden vår først. Legg merke
til at det offisielle språket på forum, epostliste og chat er engelsk,
så andre språk bør unngås.

2.1) Rapportering av Bugs:
---- ---------------------
For å rapportere en bug, må du lage deg en SourceForge-konto, og følge
«Bug Tracker»-lenken på hjemmesiden vår. Vennligst forsikre deg om at
buggen du skal rapportere kan reproduseres, og at den fortsatt opptrer
i den ferskeste git/Daily-versjonen. Sjekk også listen over kjente feil
lenger ned i dette dokumentet, og kompatibilitetslisten på hjemmesiden
vår angående spillet det gjelder, for å forsikre deg om at problemet ikke
allerede har blitt rapportert:

  http://www.scummvm.org/compatibility_stable.php

Vennligst ikke rapporter bugs om spill som ikke står listet som 
«completable» i «Supported Games»-seksjonen, eller på kompatibilitetslisten.
Vi VET at de spillene har bugs.

Vennligst inkluder følgende informasjon:
    - ScummVM-versjon (VÆR SÅ SNILL; test den ferskeste git/Daily-builden)
    - Bug-detaljer, inkludert instruksjoner om hvordan man reproduserer buggen.
    - Spillets språk (Engelsk, Tysk, ...)
    - Spillversjon (med tale, diskettversjon, ...)
    - Platform og kompilator ( Win32, Linux, FreeBSD, ...)
    - Legg ved et lagret spill om mulig
	- Dersom denne buggen kun oppsto nylig, vennligst nevn hvilken
	versjon som var den siste som ikke hadde problemet. På den måten
	kan vi løse problemet raskere ved å kikke på hvilke endringer som
	har skjedd.

Til slutt: Vennligst rapporter hvert problem for seg, ikke inkluder
flere problemer i samme rapport. (Ellers blir det problematisk å
holde orden på statusen til hver enkelt bug). Husk også at ALLE
bug-rapporter MÅ skrives på engelsk.
